Fura város
==========

Van egy város, ahol minden fura!
Novemberben
Csillagok bortíják az ottani falakat.

A legtöbb házban egyedül laknak.
Nem családostul.
De a szomszédok rokonok! néha vakondok.

A lakók mindig benn vannak:
Télen, nyáron.
Hóban is. Fagyban is. Vízben is.

A fűtés is fura! Ha kedves vagy,
Meleg lesz
A házban. Mégis, mégse ott érzed.

Van egy város, ahol lakik bíró,
Kovács, postás,
Libapásztor... De szülő és gyerek is!

Képzelj el egy várost, ahol nincs harag!
Mindenki békés.
Igen, Te is. Igen, Ők is.

Amúgy nincs messze, Te is megnézheted!
Készülj: a lakók
Helyett is neked kell szólnod. Magadhoz is!

Van egy város, ahol az emberek
Nem emlékeznek,
Csak azok élnek, akikre emlékeznek.

Novemberben lámpát gyújtanak,
Évről évre,
Így látni, kik azok, akik most is

Élnek!

